 
3.10.1913
  שרה'לה, 
  אותך יש לי חשק איום לקרוא: מַדמַזל בקיצֵר.  כ"כ מעט את כותבת לי שבאמת בושה
  להגיד.  חן-חן לך בכל זאת בעד
  ברכותיך החמות, ילדתי הטובה. 
  אומרים הרוסים: מן הטוב – קח מעט. 
  אני דווקא הייתי לוקח הרבה, אולם לית ברירה.  כל ברכה הבאה מלבך, נובעת בלי ספק ממעיין בדולח; ותמיד תמיד
  אחוש רגש של רוך, טריוּת ואורה, לקרוא את אותיותיך המטושטשות, ומאמריך הקטועים
  והחטופים; מעל לכל אלה מרחפים מבטך השקוף והרך כשמי ארצנו באביב, שׂחוקך המאיר
  ונובע מבלי הפוגות, ואצבעותיך הלטיפים שהנני מכסם בנשיקות.  
  <![if !supportEmptyParas]> <![endif]>
                                                                                                                                                  שלך
  תמיד,
                                                                                                                                                                    אבשלום
  
 