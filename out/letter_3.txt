
  <![if !supportEmptyParas]> <![endif]>
  <![if !supportEmptyParas]> <![endif]>
  חדרה, 1
  יוני 1911
  שרתי ה- archi–חביבה,               
  חן-חן לך בעד טרדותיך, המכתב לא היה כל-כך
  נחוץ, והייתן יכולות להביאהו הנה אתכן. 
  חבל רק שהטרחתיכם, ואתכם הסליחה. 
  כשאמרו לי שפּרש פה עם מכתב עשה לבי תוּק-תוּק בחזקה...  
  סוסינו לא שבו עד מהקציר, הם צריכים להביא
  משמשים, ומאד הייתי רוצה לשלוח לכן, אבל אינני מעיז כבר לעכב את הערבי.  חפצתי גם לקחתו לדורשי-ציון, ולתת לו
  לכל הפחות luzerne<![if !supportFootnotes]>[3]<![endif]> בעד הסוסים, אבל אין לו חשק
  ללכת, ומתרץ הוא כי הסוסה אצילה ואיך ישים בגבה שקי עשב?...   
  מבקש אני אתכן מאד, אם גם עגלתנו לא תוכל
  לבוא, שתבואנה הנה ביום השלישי. 
  האדון<![if !supportFootnotes]>[4]<![endif]> אמר לי שבראשית השבוע יבוא
  הנה, והנה כבר עבר יום הראשון, השתדלנה שיצא ביום השלישי בבוקר.  היינו אז חפשים מהחתונות.  היינו חיים שלושה (את מבינה?  אחד, שנ...י...ם, של...ש...ה) ימים של intimate
  יפה, היינו חיים, קוראים, חושבים ומטיילים יחד.  היינו, היינו, והיינו...  וביום החמישי נשיב אתכן הביתה.  איש לא בא אלינו מיפו...  
  מה אומרת את?  
  אם תעיזנה עוד הפעם לכתוב לי שתי שורות על
  כרטיס-ביקור אשלח לכן נייר ומעטפות, הבינותן?!  
  די הפעם, יותר מדי בשבילך, ילדה רעה. *  
  חן-חן, שלום
  ולהתראות
  אבשלום
  * את חושבת
  ששכחתי את יום הששי.  
  <![if !supportEmptyParas]> <![endif]>
  <![if !supportEmptyParas]> <![endif]>
  