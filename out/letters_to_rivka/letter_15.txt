 
חדרה. 
  יום ו',  28 יולי 1911 
  ילדותי המאד אהובות,
  אתמול העיר אותי משנתי ברד של נשיקות.  חשבתי – חלום.  פקחתי עין וראיתי שכדאי לפתוח גם את
  השנית, יען שהילדה היותר טובה שמדן ועד באר-שבע עמדה אצל מיטתי: בבית טוב
  עכשיו.  צלצל<![if !supportFootnotes]>[24]<![endif]> לא הביאה אתה מתנה.  רק האדון מושנזון (המורה הצרפתי
  שהתוודעתן אליו אצל הופנקו)<![if !supportFootnotes]>[25]<![endif]> בא אתה ואנחנו שמחים לעצרו
  זמן-מה אצלנו.  
  אני משתדל להירתם שוב בעבודה, והדבר
  פחות...  קל ממה שהינכן
  חושבות.  יהודה זַלדִין ממהר
  לנסוע, על כן הנני מוכרח להגביל את מכתבי, תקוותי חזקה שלא תאלצנה אותי לכתוב.  את, שרה, הילדה היותר רעה שאני
  מכיר.  מה היה לוּ באת אלינו
  מעט?  האם העולם היה נחרב או
  החתונה מתאחרת חס-ושלום?...  
  עם צלה כבר נכנסתי ב- Diplomatische
  unterhandkungen<![if !supportFootnotes]>[26]<![endif]> אודות התארחות אצלכן.  אותה יהיה קל לפתות, את אמי ואבי אולי
  פחות.  בכלל אנחנו מסדרים complot<![if !supportFootnotes]>[27]<![endif]> (צלה בראש!) שאמא תסע
  דמשׂקה ושהעלמה תישאר עקרת-הבית. 
  נראה.  
  בכל-אופן מרשים לכן לבוא ביום הראשון עם החוואג'ה,
  למען לטכּס עצה.  לעת עתה
  שלום!  ובכל לבי...  
  <![if !supportEmptyParas]> <![endif]>
  שלום רב-רב
  לכולכם
  אבשלום  
  
 