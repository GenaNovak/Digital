
  <![if !supportEmptyParas]> <![endif]>
  <![if !supportEmptyParas]> <![endif]>
  12.12.1911
  אלילתי,
  אני כורע לפניך, שׂם ראשי בחיקך,
  ומחבקך...  
  אלה היו החלומות של שלשום. 
  העיקה על לבי כל המרירות שנצברה, נשׂרפו שׂפתי
  מאֵש הנשיקות שנאגרו...  
  היה לי כל-כך הרבה להגיד ולקבל.  
  באת... ברחת.  
  לא כעסתי, אפרוחי, אל תחשדיני.  רק הייתי כאיש שגזלו ממנו אוֹשר שקיוה
  אליו זה כמה...  
  סלחי! 
  
  שמעי, רבקה, מלה אחת ואחריה לא יהיה להגיד
  עוד: 
  אני אוהב אותך, אוהב!  אוהב!  אוהב!  
  הלא את הילדה שכּולה שלי.  
  ולוּ גם יישׂרף לבּי ממך הריני מקבל
  באהבה.  
                                                                                                                                                         ילדך,
                                                                                                                                                            אבשלום
  <![if !supportEmptyParas]> <![endif]>
  <![if !supportEmptyParas]> <![endif]>
  