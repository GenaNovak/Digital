 
13.11.11,
  חדרה
  רבקוני, שלום לך מנחמתי הטובה!  
  ואני כל-כך חיכּיתי לך אמש!...  ידעתי שאת באה, אבל presentiment<![if !supportFootnotes]>[42]<![endif]>
  בעד העגלונים שלא הלכו לא היה לי כלל.  וסוף כל סוף הלא באה עגלה
  מזכרון-יעקב...  עגלונים
  רשעים!  באמת אינם שווים להוביל את
  בּובּתי הקטנה.  
  לאמא הוטב.  עשו לה בשבת בבוקר הזיית חינה והקדחת עברה.  אבל נורא מה-חלשה הינה, ופניה
  כצל...  
  את שם קיבלתי אני הפעם, כמדומני שזאת לי הפעם
  הראשונה שהוא אורחי.  ולו ידעת
  איזה חשבונות יפים עוררה בלבי העובדה הזאת; כך: שֵׁם ואני נישן בסַלוֹן, אני על
  מקומך, ואת תישני אצל אמא במיטתי... 
  את מבינה, טיפשה?!  סכלה
  מטופשת!  ואַת לא באת.  
  וגם לראותך היום קיויתי: הזקן, ר' שם-אפנדי
  [סם אהרנסון], החליט אתמול כי הוא יהיה רצוץ ושבור הבוקר וכי אני אסע לחיפה
  לפגוש את החַווגַ'ה.  כבר הייתי
  שמח, אף שאמי לא לקחה חלק בשמחה זו; והנה הערתי את שם והוא  frais et dispos;<![if !supportFootnotes]>[43]<![endif]> לכי והאמיני באנשים
  נשואים!  
  אתמול לבשתי בפעם הראשונה את מעיל-החורף הצחור
  שלי, ומצאתי בו את הקרע שעשה לי נבּוּט ערבי תחת ארכּבתי הימנית.  ועל הלב בכיס השמאלי מכתב עם  description épique<![if !supportFootnotes]>[44]<![endif]> מקטטה פעוטה והמכתב בתוך
  מעטפה עם מרובעים ירוק-צהבהב. 
  וכששואפים ממנה, נכנס אל תוך הלב ריח רַזֶדָה,<![if !supportFootnotes]>[45]<![endif]> שעושה אותי לצעיר בשנה אחת,
  ולמאושר...  למאושר.  
  הילדה הקטנה ההיא חשבה אז אודות דֶקלמָציה
  [דיקלום], ואני...  אודות האמצעים
  להגיע אל הנשיקה הראשונה.  
  אַת יודעת, חתלתול שלי?  יש לנו כבר...  עבר s.v.p.,<![if !supportFootnotes]>[46]<![endif]> עבר ארוך של למכתבים, כבר
  יכולים אנו לאמור בגאוָה: אז, אז בימים ההם.  
  די. 
  אחיך האי-סבלן כבר שאל: "איהר האט נאך א סך צו דיססערטירן".<![if !supportFootnotes]>[47]<![endif]>  לא!  לא אַ סך,
  רק נשיקה הורסת חזה, מפוררת עצמות, וקורעת שפתיים.  
                                                                                                                                       שלום,
  אלילתי, 
                                                                                                                                                                           אבשלום  
  
 