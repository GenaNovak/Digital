 
אלכסנדריה,
  26.9.1915
  בּוּבּי,
  בהיותי בקַנֶאַה<![if !supportFootnotes]>[117]<![endif]> ראיתי תחרים יפים עד
  לשגעון.  חשבתי שאֶמצאֵך פה ולכן
  תסלחי לי אם קניתי לך צווארון והזמנתי צווארון ו-devant ו-manchettes [שרווליוֹת] שעוד צריכים
  לבוא.  רציתי ליפּוֹת אותך,
  ילדתי.  רואה אני את אָפּך הזועף
  ויש לי חשק להתפרץ בצחוק פרוע (תמיד פעל עלי אַפּך כך!...) הנני מקווה שתמצאי
  שהוא bon goût [בטוב טעם] ושתתחדשי בריאה-ושלמה ומצטחקת לפני המַראָה, יען כי
  בוודאי תחשבי שעוד רגע יופיע מאחרי גבּך צִלֵך השחור, ויאריך לשון ויעווה פנים
  כיד השד הטובה עליו וישוֹך אָזנך ומפרקתך.  לדאבון-לבּי הגדול, היה לא תהיה; אבל מקווה אני שמחשבתי אליך
  תחפּה על אי-רצונך בצווארון זה, שמחשבה זו תהיה לפעמים על כתפיך, אותן הכתפיים
  החביבות, היקרות, המזהירות, שאוהב אני אותן בלי כל צווארונים...  
  שלום לך, לבּי, נשמתי, ילדתי.  שלך, שלך, 
                                                                                                                                                         שלך,  
                                                                                                                                                           אבשלום
  
 