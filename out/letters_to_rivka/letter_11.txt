
  <![if !supportEmptyParas]> <![endif]>
  <![if !supportEmptyParas]> <![endif]>
  Damas, le 3
  juillet 1911
  RAOUAM FRERES
  Propriétaires
  GRAND HOTEL D'ORIENT  
  רבקתי האהובה,
  יושבים כולנו אל השולחן ומכבשים צמחים.  כמובן אני חושב אודותיך.  בין שני רגשות לבי פה פוסח, כאב לי מאד
  שלא באת אתנו, שאינך פה. 
  ובכל-זאת, אחרי הכל היטב קשה הנסיעה בשביל המין היפה ולעתים קרובות שמח
  אני שלא באתן.  למשל, היום הייתי
  מאושר כקוף צעיר שנמלט מבית אמו. 
  הראיתי כשרונותי לסלעים ולעצים, דילגתי, טיפסתי, קטפתי, שתיתי מכל מעיין,
  וחושב אני כי כל הסלעים האלה שנתחבּבו כה עלי היו מאֵרת-נפשי לוּ העיזו לפגוע לא
  בדי הדרת-כבוד ברגליך החביבות. 
  צריך בכל-זאת כוחות גבר והֶרגל לעייפוּת למען לעשות raid<![if !supportFootnotes]>[19]<![endif]> שכזה.  אבל מה שייך, מתוך צערי אני מתגעגע
  לרגעים ככלב ממש.  ועכשיו עוד יש
  ירח; ואנוכי אעיז לראות את קרח החרמון תחת אור הלבנה, ואת מה את עושה?  אולי הינך עצובה, ילדה
  מרושעת?!...  זאת מחשבה שמנקרת
  תדיר במוחי פה.  
  *
  נסיעתנו חלום יפה.  הוא<![if !supportFootnotes]>[20]<![endif]> הנהו הקוסם שהינך
  יודעת.  בר-שיחה, מהתלות, לימוד,
  והרחבת-הדעת.  אמנם מכל האהבות
  המסוכּנות שבחיי זאת היא היותר מסוכנת, האהבה שהנני חש לאחיך.  אני מתרגל לחברתו כ"כ מהר כמו
  לולא עזבתיו מיום היולדי.  בלבי
  הצמא לדבריו: "מה הוא חושב? 
  מה יאמר?"  וכו'.  רגש חביב ונורא.  אני מכיר ומודה על זאת.  
  *
  היום הזכרנוך.
  אנוכי שמתי צמחים בניירות.  רציתי לאמור כבשתי, אבל על זה הייתי
  מוכרח להוסיף:S'il est permis de s'exprimer ainsi.<![if !supportFootnotes]>[21]<![endif]>  
  אחיך הצטחק ואמר לי: 
  רע, אבל עכשיו לא-כלום, תראה כשנשוב ונפלת
  בידי רבקה, אז תהיה "אין גלות",<![if !supportFootnotes]>[22]<![endif]> הלא הינך יודע?...  
  כן, אני יודע...  גם אני בלבי הצטחקתי. 
  תבוא עלי גלות זו בלי גאולה, רש"ע!<![if !supportFootnotes]>[23]<![endif]>  ואפול-נא בידך, חביבתי, ובידי אחר אַל אפּוֹלה!  סלחי שידידך דוב הנהו, אלמד עוד לרקוד
  בקרב הזמן...  
  ועתה אל החרמון!  
  אחיך מאיים באחותו הקטנה, ומאיים הוא בחרמונו
  הקר.  
  אם אקפא שם למוות, הינך מתבקשת לבוא על
  קברי.  במקום שיהיה קרח נמס, תביני
  כי שם היה לבי.  
  איך לגמור?  
  הלא את שונאת ש...  אבל באמת אחת עוד לא למדתי, להתאפק מלהגיד:
  "שנאתיך!"  או  "אהבתיך!"  
  אינך רוצה בי, אינני מעיז לאמור:
  "שלך".  
  מצב קשה!  
  שלום רבקה'לה
  אבשלום
  <![if !supportEmptyParas]> <![endif]>
  <![if !supportEmptyParas]> <![endif]>
  