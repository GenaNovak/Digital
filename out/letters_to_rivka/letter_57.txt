 
27.9.1912
  ילדת לבבי
  כולנו עוד צוהלים וצוחקים מסגנונך הבהיר
  והמדוּיק.  אולם לבל תשלחי אלינו,
  הנני שולח שוב אליך.  הבנתי כך: אם
  לא תבוא שום ידיעה מצדנו יבוא הנה ר' חוּנַה במוצ"ש.  
  הענין כך: אינני חושב אם יקר או לא יקר 50
  פראנק, אבל העסק שונה לגמרי. 
  כולנו נוסעים ביום הראשון, ואני החלטתי לשוב תיכף מיפו ולהיות פה (או
  מוטב עוד אצלך ביום השני, בכל-אופן לא יותר מאוחר מיום-ג').  
  ביפו אני צריך לקנות אלף דברים ולהביאם הנה.  צריך אני לתקן את מושכות הסוסים ולקנות
  חדשים ולזאת נחוצים הם לי ליפו, ובכל-אופן 3 עומדים עתה מבלי לעשות כלום.  ולמען כל הקוֹמפוֹרט הזה נחוצים לי
  סוסינו-אנו ביפו (יוכל להיות כי אצטרך עוד ללכת ראשונה)<![if !supportFootnotes]>[97]<![endif]>.  
  על כן רוצה אני מאד שהעגלה תהיה דווקא זכרונית
  למען שאוכרח להשיבה ואגב-אורחא כבר נתראה.  ומה עם עגלת ליבוביץ?  
  אם אין עגלה אז אין דבר.  נסע או בשתי קטנות מפה, או מחר בלכתי
  לתול-כרם אקח שם אחת.  
  *
  קרה לי מקרה מוזר ולא-נעים.  על צווארי ופני עולים בוּטוֹנִים
  [חטטים] מכוערים עד למאד, ושושנה אומרת כי זאת עבודתו של הסַפָּר אָריזוֹן.  גם אני מאמין כך, אבל זה לא-כלום.  דואג אני מאד...  לך, פן הידבקו בך.  סלחי לי זאת, אבל כתבי לי אם לא חשת
  כלום.  יען שהנני חושב כי ע"י
  נשיקה אפשר להידבק.  
  *
   עני לי.  היי
  בריאה ושלמה והשיגי עגלה ואז אשוב בה אליך.  שלום רב לאבא וחן-חן רב לו.  שלום מכולם.  
         ולך
  תהום נשיקות,  
                                                                                                                                                         אבשלום  
  
 